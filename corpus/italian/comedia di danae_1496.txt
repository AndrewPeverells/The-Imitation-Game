La forza del crudel fanciullo alato
che porta l'arco, la faretra e 'l foco
qui se dimostra a te, popol ornato.
Mai più vedesti sì festevol gioco:
ma aciò che fia più degno el mio tractato
in nostra aìta el biondo Apollo invoco.
Or qui non sia nissun che scherza o ridi,
e non se senta alcun tumulto o stridi.
Regnava in Argos un re anticamente,
che Acrisio dimandato era per nome,
rico di roba e di valor potente:
ebbe una figlia, come el libro expone,
bella, legiadra e più che 'l sol lucente,
Danae chiamata da le aureate chiome,
al patre troppo cara, oltra misura,
per che in serbarla puose ogni sua cura.
E, non volendo che se maritasse,
in una grossa torre l'ebbe inchiusa.
Disse a Siro suo servo la guardasse
e fesse come agli altri pregion s'usa.
Di questa Giove par s'inamorasse:
mutossi in oro e, quel che vuole, iscusa;
di lui e de la fanciulla Perse nacque,
el quale al mondo poi cotanto piacque.
Poi vederete, doppo tal tristezza,
in una stella Danae in ciel salire;
et in tutto lassata sua vechiezza
visibilmente Acrisio ingiovenire;
Apollo poi verrà con gran dolcezza
a far che ognun piacer n'abia a sentire;
e che se trovi alfin ciascun alegro
che nel principio fu turbato et egro.
Crudel novella, dolci baron mei
diròvi, se l'oracolo non erra:
Apollo, nostro nume, e gli altri dei
me annunzian dal mio proprio sangue guerra.
Affirman ch'un figliolo arà costei
che i monstri vincerà, l'aria e la terra;
seco nascendo portarà tal sorte
che poi serà cagion de la mia morte.
Pensi ciascun de voi che grandi affanni
son questi, per li qual forza è ch'io grida:
che conforto è d'un patre in gli ultimi anni.
se aspetta che 'l figliol proprio l'ancida?
Serà cagion costei de tanti inganni,
che di mia vita era timone e guida?
Acrisio mischinello, e sei conducto
di tua semente meter, ahi, tal fructo.
Che state a far là giù, furie infernale?
Venite a devorar queste mie membra!
Venga tigri, leoni: ogni animale
co' denti questo afflicto corpo smembra!
Dolze mi par la febre, dolze el male,
ogni tosco bon cibo or mi rasembra.
Non più, che pel parlare el mal me adoppio,
dentro per forza del dolor mi scoppio.
Siro vien qua, troppo parole ispargo:
Danae mia figlia serra in quella torre
sì che non venga mai più fora al largo;
vedrò s'io posso a questo mal fin porre.
El te bisogna aver la vista de Argo,
se no la forca de dreto ti corre.
Menela dentro a quella forte mura,
e lì la serberai con studio e cura.
Intendo signor caro quel che di':
lassa, ch'io exequirò lo intento to'.
Tu sai ch'io son tuo servo fidel sì
che mancamento alcuno mai non fo.
In quella torre compirà i soi dì,
come una volta drento messa l'ho.
Se scappa poi i' porterò la pena:
mettemi in ferro, in ceppi o alla catena.
Rigidità del padre mi dà bando
dal solio imperial, dal sacro viso.
Morà, la sua presenzia dimandando,
el spirto a contemplar sempre defiso.
Non so de uscirne mai, né come o quando.
Padre, starai dunque da me diviso?
Se così vòi, quel che tu vòi quel fia,
fa la tua voluntà, non far la mia.
E pur per certo questo caso è duro,
e ad una come me forte è doglioso.
Dentro dal pecto el debel core induro,
pensando che ogni ben lì me sia ascoso.
Dirìa la mia ragion: non me assicuro;
contra del patre reclamar non oso.
Commisso error non ho, ma ne indovino
che questo avien per mio fatal destino.
Se del tuo mal, madonna, assai mi duole,
sapere el può il dolor che 'l cor mi afferra.
La sacra maiestà del signor vòle
che dentro a quella torre i' te sotterra;
ma per che è di natura tal ch'el suole
a cui non l'ubedisse far gran guerra,
va là, che el star qui nostro è frustra,
el signor guarda, e a cerco a cerco lustra.
I' so che ambasciator pena non porta
e t'ho veduto dar mia vita in mano;
conosco Siro mio, persona accorta
et amo degno, grazioso e umano.
Va inante ch'io te 'l prego, apri la porta,
l'orme tue seguirò così pian piano;
i' te perdono, fa di forte uffizio,
traboccami là dentro in precipizio.
Gentil madona, questo è il luoco acerbo
che serà per un tempo tua magione;
di mente del signor qui te riserbo,
non meriti da me tal guiderdone;
ben cara la tua grazia mi conserbo:
se qualche cosa vòi, comanda e impone.
Ricomandami al signor mio patre, solo
dilli qual sia el lamento, el pianto, el duolo.
Alto signore, tua figliola è in quella
torre serrata: non ve intrarebbe un toppo.
La faccia con le man la se martella,
con doglia, con lamento e pianto troppo;
mille tristi pensieri eran con ella,
el duolo, el sogno, el mal tutto in groppo;
alla porta i' gli dissi: “Or che comandi ?”
“Non altro, che al signor mi ricomandi”.
Deh, come mal si può guardare alcuna
se da se stessa non si vòl guardare!
Non obsta questa torre oscura e bruna,
ché Amor qui dentro ancor si può trovare;
Amor persegue noi fin dalla cuna:
quel stralle aurato altro non ha che fare,
le fere, gli animali e il tutto aprende,
et un core agiacciato e morto accende.
Casta è colei che da se stessa è casta:
casta non è da libertà che privi.
Privi ben el corpo, ma la mente è guasta:
guasta perché chiama so' conto i vivi.
Vivi se san ben provedere e basta.
Basta: ché tu sicur per ciò non vivi;
se tua figliola incarcerata inchiodi,
dime: chi guarderà poi i toi custodi?
La cosa denegata assai più se ama,
quella a cui lice de peccar men pecca;
se neghi el corso al bon destrier, el brama
di corre e 'l fren per forza alor se imbecca.
Se ricorda de' fonti e l'acqua chiama
l'infermo, che ha la boca arida e secca.
Io ho fora de qui pur sempre udito
che di quel che non se ha viene appetito.
L'oro ch'è inchiuso in la ferrata cassa
da se stesso gridando el ladro chiede;
tutti i vani pensieri anulla e cassa
quella che in libertà posta se vede;
or me un certo calor viver non lassa,
Amor dentro dal cor mi regna e sede.
Non voglio che di me nissun s'inganni:
come veder si può, io ho el tempo e gli anni.
Amor fallace e d'ogni ben nemico
el cor mi tra' per la sinistra costa;
non lo stimavo per adietro un fico,
sperando da lui star sicura e ascosta;
ma perché de inganare ha vizio antico
con tradimento m'ha gionto alla posta.
Qualunche l'oste non risguarda e stima
perde sovente, com'io fo, la scrima.
Ben dubitai che non puotrebbe nulla
questa alta torre smisurata e grossa:
Amor dentro dal cor mi si trastulla,
non solo aflige el cor, ma i nerbi e l'ossa,
et una molle fiama le medulla
mi mangia e rode, e dà ligier percossa,
e così a poco a poco el cor me coce,
e mille fiate ognor mi mette in croce.
A questo modo el traditor Cupido
questo e quello da morte suol ferire;
perch'io non lo stimai, or piango e grido,
e ben si fa nel mio pecto sentire.
Questo lascivo Amor, protervo, infido,
chi non se guarda mena a tal martire;
questo la nostra vista acieca e ingombra,
e tutti altri pensier dal cor ne sgombra.
Mercurio de li dii nunzio fidissimo,
non vedi in terra una gentil donzella?
Non la vedi in quel muro alto e fortissimo
più che Dïana, e più che Vener bella?
Se chiama il padre Acrisio, re richissimo,
e Danae nomata in corte è quella.
Va, perché sei più de ogni altro idonio,
e del mio amor gli fa' bon testimonio.
Dille che come è cosa naturale
Giove di lei se accese fortemente;
confortela, quanto pòi, che non è male
sì come è bella che sia ancor piacente;
se è di sangue sublimo, alto e reale,
Giove non è manco di lei potente;
se è savia invero come fuor si mostra
dilli che pensi far la voglia nostra.
Colui che in cielo e in terra impera e regna,
Danae, da te mi manda a farte intendere
che, benché Giove sii, el non se sdegna
de mortal cosa, come pòi comprendere.
Se vòi, el te farà dil suo amor degna,
e sopra gli astri rutillanti ascendere.
Savia sei, certo intendi ciò che vuole:
non te ne exortarò con più parole.
Essendo in terra tu sei bassa e umile,
e come gli altri di carne, ossa e pelo.
Lui doppo questa vita amara e vile,
per segno fixo te mettrà là in cielo,
e in la region più bella, alta e gentile;
daràti in tua possanza el caldo e 'l gelo,
se quel ch'el chiede gli serà concesso:
beato chi puotrà poi starte apresso.
Tal parole aspettar mai non credea
dal gran monarca fulminante Giove;
s'egli è dio com'io credo, el non sapea
che indarno manda a far di me tal prove?
E se mia voluntà non intendea,
dilli che Danae castità qui vove,
serrata in grotte concavate e marmi
sì che non venga più a ·ffaticarmi.
Gente prosumptuosa, che bisogna
pormi con lacci, o con parole assedio?
Guarda che festa è quel che costui sogna,
e a che costui se dà fatica e tedio;
non una, com'io son, tal cose agogna,
e s'io volesse non v'è poi rimedio,
sia pur che vòl costui, che indarno predica,
ché la mia vita a castità se dedica.
La risposta che fa la dolce amata
è che per niente i' non gli doni impazzo;
l'ho diligentemente interrogata:
in fin, teco non vòle alcun solazzo.
Dime qualche altra cosa, e guata:
di tal servigi voluntier me impazzo;
i' tornerò là giù come saetta
a fargli la ambasciata imposta, in fretta.
Ben ho pensato di provare altra arte,
cioè di temptar colui che tien la chiave.
Va', dilli baldamente da mia parte,
pregalo quanto pòi che non sia grave
con un compagno là dentro menarte;
di' che anderai pian pian, cheto e soave,
al suo piacere di notte o di giorno,
e non se gli farà vergogna o scorno.
S'al primo tratto el ti parà ch'el nega,
tu con questo oro gli farai gran festa,
e di': — Quel mio compagno assai ti priega
che a compiacerli tua voglia sia presta. —
Come l'oro vedrà, certo el si piega:
maraviglia mi fo se da lui resta;
questi son quei che chiamano e' bisanti,
che fan ballare i savii, i matti, i santi.
Ben staga Siro nostro.
Oh! Gli è Mercurio.
Voluto ho per tuo amor dal ciel descendere;
pòrtoti senza dubio un bono augurio.
S'io grandemente te amo el pòi comprendere,
e penso ben de farti un bon servizio,
se vorai una dimanda onesta intendere.
Non te ramaricar se odi lo inizio,
la cosa udita poi dentro sigillola,
bisogna pur che facci un certo offizio.
Giove da Danae preso se distillola,
che gli ha trafitto el cor con forte iaculo,
questo pel primo te scusi una pillola.
A lui ti prego che non facci obstaculo,
né che cominci a borbotar né stridere,
ma in la torre gli impresti receptaculo.
Quasi che già me fai, Siro mio, ridere,
già te vedo nel volto a me contrario:
pensa tu forse la festuca incidere?
Sì che nel volto, Mercurio, mi svario,
e la festucca teco e l'amicizia
rompere adesso intendo: esto è il sumario!
Questa vergogna mi, cotal nequizia
debbo di contra al mio signor commettere?
E adonque in me serà tanta iniustizia?
Non, ch'io non voglio Giove dentro admettere
se tu mi desti tutto el lago aurifero:
guarda s'io parlo teco a grosse lettere.
Cotal tuo prego sì m'è sta' mortifero:
io ti comando che da qui presto ambuli:
a questo modo el mio voler te inzifero.
Non bisogna che facci più preambuli.
Tu sei venuto qui forse per scorgere,
ma non siàn fanciulin da cuna o bambuli.
Non mi vo' tu, mio Sir, l'orecchio porgere ?
El te vince el furore, e l'ira propia
fa che di fuor non pòi el tuo ben scorgere.
D'oro e d'argento ti faccio gran copia;
non esser così duro, aspro e silvatico:
come pòi vivo stare in tanta inopia?
Acceptarai el mio don se arai del pratico;
quei che non han danari oggidì sordeno;
così se scrive in un verso gramatico.
Quei ch'han danari le procelle acordeno
e il mare turbulento tosto acquietano;
col dolce dente el duro morso mordeno.
A Minos e a Radamante vietano
el far ragione e dar lor boni iudizii
e come poi gli par le cosse assetano.
Et a suo modo dan spesso gli indizii,
e li litigii come neve agiacciano,
e fan comettere milli errori e vizii.
Questi son quei che tutto el mondo abracciano
e gettan senza colpi un pino e un sovero
a terra, e nui mischin mortali allaciano.
La vita in corpo, Siro, te ricovero,
se non serai così malvaggio e immobile
gran ricco ti farò, sendo sì povero.
Et io voglio più presto essere ignobile
e non lassarmi in mancamento agiongere,
che per male operar diventar nobile.
Tu mi voresti pur la mano inongere
e con queste fiorite zanze involvere,
per puotermi el cervel dal capo mongere.
Inanti ch'io mi debba a te risolvere
né inanti che dal mio dover prevarichi,
vorei veder queste mia membre in polvere.
Non posso far ch'io non me ne ramarichi,
anzi quando gli penso tremo e spasimo,
questa è troppo gran salma che me incarichi.
Il vulgo non me darà mai tal biasimo
che per danari me lassi corrumpere,
i quai disprezio e ad alta voce biasimo.
La fede vecchia non voglio interrompere,
ch'io ho servata e di servar desidero:
un monte d'oro non me puotria rompere.
Quanti qui in corte del signor me invidero
vedendo che i tributi in me non gioveno,
sopra di quali sì di rar considero.
Se oro né argento mai nulla mi moveno,
vana è la tua fatica, e vani i stimuli.
Altri dinar non han, qui in corte pioveno.
Credo che forsi meco, Siro, simuli;
s' tu hai tanti danar, perché èi sì lacero?
Dimmi se dici il vero o pur dissimuli.
Squalido in volto sei, el corpo è macero,
i piedi par che di star su se sdegnino,
perché sei secco come quercia o uno acero.
Gli altri che in corte stan, de aver se ingegnino
e d'aver pur del ben forte procacciano;
tristi coloro che alle sue spese insegnino.
E quando el vien, non come te el discacciano,
ma tolto quel, de affaticarse et angere,
doppo el longo servire al fin se sacciano.
Che bisogna più dir, Mercurio? Frangere
non me può el tuo parlar de velen gravido,
non voglio già per tuo favellar piangere.
Son de starmi così più che mai avido.
Di' com' te par di me, borbotta e strazia,
non son figliol d'ucel perché sia pavido.
State con dio, Mercurio, alla tua grazia.
Quel Siro ch'è là giù stolto è per certo.
Ho seco longamente disputato:
danari, robba et oro gli ho proferto,
ma nulla alfin trovo che m'ha giovato.
Rasembra nel parlar savio e diserto,
forse che ancora lui arà studiato.
Ma pur, quando fra me el contemplo e mastico,
trovo che l'ha un cervel troppo fantastico.
Mercurio, adesso cresce el mio desire
se ben Siro mi fa mesto e scontento.
Torna alla donna un'altra volta a dire
che fatto son per lei qual polve al vento;
di' che abbi compassione al mio languire
e che di ripregarla io non pavento,
e dalli in propria man questo sonetto:
tosto poi riedi, che risposta aspetto.
Questo mandar di letre è un gran favore,
e non è il miglior modo o il più segreto
in tutto quanto el praticar de amore.
Madona, se al tuo ben sei pronta e amica,
fa' quel che vòl da te el signor mio caro.
Ha tanta crudeltà tua fama aprica
e quel tuo viso risplendente e chiaro,
che voglia darmi dì e notte fatica?
Indarno farai al fin ogni riparo.
Or leggi questa letra acciò che intendi
quanto la excelsa deïtade offendi.
Aiutami, Fortuna, questo è un segno,
o non lo intendo ben, di andarse a scondere:
se non me porgi qualche tuo sustegno,
di vergogna m'ha costei a confondere.
Aciò che sapia ognun ch'io non mi sdegno
adesso al nostro dio Giove rispondere,
portagli la mia letra, con protesta
ch'io farò sì com se contiene in questa.
Or lassa fare a me, che sì l'inganno
sì che oggi fornisco el mio lavoro.
Ella si siede sola sopra un scanno:
io mi vo' tramutare in pioggia d'oro
e pioverli nel grembo, e se arà affanno
dirò. — Madona, per tuo amore i' moro —.
E poi che l'arò in braccio e in mio domino,
quel ch'io mi voglia far nel cuor destino.
Perché già tanti dì non ho novella
che se faza in la torre mia figliola,
va tu, di' a Siro che vadi a veder quella,
acciò che non perdesse la parola.
Guardi se è sana e come ancor sia bella
e come se contenta de star sola.
Serà fatto, signor gentile e ornato;
se dio te guardi la corona e il stato.
Siro, dice el signor che vòl sapere
quel che facci sua figlia; or corri presto,
corri te prego a spiccate bandiere,
acciò che 'l facci contento di questo.
Ubidirotti adesso: egli è il dovere,
e che ubedito sia me pare onesto.
Va donque presto, or su, presto gualoppa,
par che te movi come un om di stoppa.
L'ha ben poco da far colui che piglia
a guardar donne. Guardarà di botto
queste? Destrier non son da por la briglia.
Tu me pari già, Sir, qui mezo cotto.
O come guarderai, signor, tua figlia?
Bisogna ben che sii prudente e dotto,
ché chi al mondo guardar vòl una femina
accoglie il vento, e dentro a l'acqua semina.
O sorte iniqua de nui miser servi,
come comparir debbo o con qual volto?
Me trema el spirto, e tutte l'ossa e i nervi;
meglio è ch'io vadi in qualche bosco folto,
dove da tigri o altri animal protervi
ingiotito serò, dal duol risolto,
e forse me serà menor tormento
così morir, che stentar com'io stento.
Gravida certamente pare al pecto,
e il corpo ancor ne mostra magior segno.
Or serò io el traditore, or el sospecto,
or trattato da pazo e senza ingegno.
E come puòte andar cotale effecto?
Se gravida serà, di morte degno
giudicato serò, e serà mia colpa.
Già vedo come el re mi squarta e spolpa.
Che debbo far? El debbo dir? No'l dire?
Fugge! Sta saldo: e mette giù le chiave,
e lassa un altro che la vadi aprire,
e poi renunzii questo error sì grave.
E pur me va al cervel forte el fugire:
so che diman da qui parte una nave.
S'io fuggo, poi da l'altro canto i' veggio
che l'anderà a chi può di me dir peggio.
In fine in fine i' non son più uno uccello
qual di volar se pasce e se nutrica;
andar voglio, se ben vado al macello,
e legerli del facto la rubrica.
Indi da poi, com'mansueto agnello
due parole dirò de mia fe' antica
e come ai panni miei non fur mai macchie:
facciame poi mangiare alle cornacchie.
Gito son come fiera del cibo avida
e ditto: — El te saluta el tuo signore —.
Veduto ho poi che in volto è morta e pavida:
cercato ho la cagion di tal colore.
Rispuose presto che l'è facta gravida:
alor nel petto mi se scosse el core.
Da te ritorno angoscioso e mesto,
perché non so pensar como sia questo.
Ohimè, ohimè, ohimè, quanto me pesa
questa ambasciata che al presente fai.
Mal si può contra al cielo far difesa;
o tu guardata ben, Siro, non l'hai?
Questa m'è stata troppo grande offesa,
serà cagion de la mia morte e guai.
Quel che Apollo m'avea pronosticato,
come lo disse, cossì m'è incontrato.
La pena portarà chi fe' lo errore;
i' so che pigliarò qui altro partito.
Menatime in pregion quel traditore,
che con soi frodi m'ha così tradito.
Questa signor m'è una ferita al core.
Chi non falla non debbe esser punito;
se giustamente questa infamia porto,
Giove fame cader qui in terra morto.
Quatro di voi che me sete intorno
sarete a me fidel s'io vi comando
presto, ché nel mal far non mi soggiorno.
Mia figliola ha commesso error nefando;
ad ciò che la non veda mai altro giorno,
ad quel ch'io ve dirò gite volando:
portatila in alto mar in questa corba,
dove un di pesci più crudel la sorba.
Non me fati, compagni, forza o ingiuria;
perché con arme me venite adesso?
Non correti, per dio, vi prego, a furia.
Ciascun di noi con ragion s'è mosso.
Esser giù ne l'inferno ora t'auguria,
o nel Cocito turbulento e rosso !
El signor m'ha mandato in fretta a dire
che la portate in mare a far morire.
Giove, da te son posta in abandono?
Pietà ti mova de mia tanta doglia.
Da questi che qui intorno armati sono
la vita per tuo amor mi si dispoglia.
Se mai ti offesi, or ti chiedo perdono,
padre: rafrena la tua cruda voglia.
O ninfe, o pesci, o terra, o genti accorte,
pietà vi mova de mia accerba sorte.
I' sono Ebe che fo l'omo immortale,
e Giove padre mio me manda a dire
che contra al suo voler puoter non vale,
e che tu metta giù, Acrisio, tante ire.
Giove fu quel che in la pioggia fatale
per tua figliola volse giù venire.
Quel che non puòte aver con vie diverse
l'ebbe quando in quello oro el se converse.
Rafrena adonque la tua crudeltade
e da lui aspetta un gran conforto e bene:
tu diverrai di giovenile etade,
e Siro tra' fuor di tante catene;
lasselo andar u' vuole in libertade.
Danae è là su tra quelle alme serene.
Però s'alegri ognun ch'era turbato,
che di lui e di tua figlia Perseo è nato.
I' te ringrazio, Giove, il vedo expresso,
contento son che Sir liber se facci,
che 'l più lieto omo son che viva adesso.
Qualunche ha udito con qual psalmodia
e con qual gaudio ai dei, festa e concento,
quella stella su in ciel salita sia,
presti l'orechio a mie parole intento,
ché per contarvi questa tal novella
qua giù disceso sono in un momento.
Però donne e signor sapiate: quella
che poco inante par che qui moresse
è Danae vostra commutata in stella.
Per amata vivendo già la elesse
Giove, e come l'amò qui in terra viva,
non volse che morendo se perdesse.
E se ben par che sii de vita priva,
adesso vive lei come se vede:
di mortale, immortale è facta diva.
E questo advien chi serve con gran fede
e con sincerità dei e signori,
ché chi ben serve tutti gli altri excede.
Vengono, doppo le fatiche, onori,
e chi con leale servitude e pronta
serve, racoglie dietro a spine el fiore.
A gran gloria, a gran fasto non si monta
tutto in un tracto, ma come costei
che parve agli ochi nostri esser defonta.
A principi chi serve, omeni e dei,
siegua come costei constante e forte,
che or tutto el mondo ha sottoposto ai piei.
Perché, morendo, ricordosse in morte
di Giove, del suo dio, del suo signore,
or fatta è prima in la superna corte.
O solida fermeza, o caldo amore,
sì come el tuo signor già amasti tanto,
così lui t'ama con perfecto core.
Vedete che di grazia eterna è il manto,
vedete come sua bella persona,
doppo la crudeltà del padre e 'l pianto
in cielo è facta degna di corona !
E tra quelle alme lucide e immortale
non altro che di lei più se ragiona.
Costei proposta fia ad ogni animale
e comendata assai più che natura
poi che può sopra gli altri andar senza ale.
Sola costei de tutto el mondo ha cura
e del ciel la possanza in lei si serra
preposta al giorno et alla nocte oscura.
Da lei depende longa pace e guerra,
perché le cose a suo piacer comparte,
e come pare a lei dà legge in terra.
A lei sue vele drizarà e sue sarte
el vago marinar, che in barca strana
cerca de l'onde le diverse parte.
Questa serà sua fida tramontana
che apparirà per tutta questa spera,
e guida e scorta de la giente umana.
Farà volendo al verno primavera,
e l'omo fuor d'ogni tristeza sciolto,
tanto è di forza sopra gli altri altiera.
Exempio da costei per nui sia tolto
che servendo con fe' se acquista gloria;
chi fa bona semente ha bon racolto.
E legassi ciascun ne la memoria
che 'l ben servire al mondo mai si perde.
E qui sia el fin de la famosa istoria.
E viva el Moro triunfante e verde.
