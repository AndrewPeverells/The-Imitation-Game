ACTVS I

I.i
 Quid igitur faciam? non eam ne nunc quidem
cum accersor ultro? an potius ita me comparem
non perpeti meretricum contumelias?
exclusit; revocat: redeam? non si me obsecret.
 siquidem hercle possis, nil prius neque fertius. 
verum si incipies neque pertendes gnaviter
atque, ubi pati non poteris, cum nemo expetet,
infecta pace ultro ad eam venies indicans
te amare et ferre non posse: actum est, ilicet,
peristi: eludet ubi te victum senserit. 
proin tu, dum est tempus, etiam atque etiam cogita,
ere: quae res in se neque consilium neque modum
habet ullum, eam consilio regere non potes.
in amore haec omnia insunt vitia: iniuriae,
suspiciones, inimicitiae, indutiae, 
bellum, pax rursum: incerta haec si tu postules
ratione certa facere, nihilo plus agas
quam si des operam ut cum ratione insanias.
et quod nunc tute tecum iratus cogitas
"ego ne illam, quae illum, quae me, quae non ! sine modo, 
mori me malim: sentiet qui vir siem":
haec verba una mehercle falsa lacrimula
quam oculos terendo misere vix vi expresserit,
restinguet, et te ultro accusabit, et dabis
ultro supplicium. o indignum facinus! nunc ego 
et illam scele estam esse et me miserum sentio:
et taedet et amore ardeo, et prudens sciens,
vivos vidensque pereo, nec quid agam scio.
 quid agas? nisi ut te redimas captum quam queas
minimo; si nequeas paullulo, at quanti queas; 
et ne te adflictes. ita ne suades? si sapis,
neque praeter quam quas ipse amor mole estias
habet addas, et illas quas habet recte feras.
sed eccam ipsa egreditur, nostri fundi calamitas;
nam quod nos capere opertet haec intercipit. 

I.ii
 Miseram me, vereor ne illud gravius Phaedria
tulerit neve aliorsum atque ego feci acceperit,
quod heri intro missus non est. totus, Parmeno,
tremo horreoque, postquam aspexi hanc. bono animo es:
accede ad ignem hunc, iam calesces plus satis. 
 quis hic loquitur? ehem tun hic eras, mi Phaedria?
quid hic stabas? cur non recta intro ibas? ceterum
de exclusione verbum nullum? quid taces?
 sane quia vero haec mihi patent semper fores
aut quia sum apud te primus. missa istaec face. 
 quid "missa"? o Thais, Thais, utinam esset mihi
pars aequa amoris tecum ac pariter fieret,
ut aut hoc tibi doleret itidem ut mihi dolet
aut ego istuc ab te factum nihili penderem!
 ne crucia te obsecro, anime mi, mi Phaedria. 
non pol quo quemquam plus amem aut plus diligam
eo feci; sed ita erat res, faciundum fuit.
 credo, ut fit, misera prae amore exclus esti hunc foras.
 sicin agis, Parmeno? age; sed huc qua gratia
te accersi iussi, ausculta. fiat. dic mihi 
hoc primum, potin est hic tacere? ego ne? optume.
verum heus tu, hac lege tibi meam adstringo fidem:
quae vera audivi taceo et contineo optume;
sin falsum aut vanum aut finctum est, continuo palam est:
plenus rimarum sum, hac atque illac perfluo. 
proin tu, taceri si vis, vera dicito.
 Samia mihi mater fuit: ea habitabat Rhodi.
 potest taceri hoc. ibi tum matri parvulam
puellam dono quidam mercator dedit
ex Attica hinc abreptam. civemne? arbitror; 
certum non scimus: matris nomen et patris
dicebat ipsa: patriam et signa cetera
neque scibat neque per aetatem etiam potis erat.
mercator hoc addebat: e praedonibus,
unde emerat, se audisse abreptam e Sunio. 
mater ubi accepit, coepit studiose omnia
docere, educere, ita uti si esset filia.
sororem plerique esse credebant meam.
ego cum illo, quocum tum uno rem habebam hospite,
abii huc: qui mihi reliquit haec quae habeo omnia. 
 utrumque hoc falsum est: effluet. qui istuc? quia
neque tu uno eras contenta neque solus dedit;
nam hic quoque bonam magnamque partem ad te attulit.
 ita est; sed sine me pervenire quo volo.
interea miles qui me amare occeperat 
in Cariam est profectus; te interea loci
cognovi. tute scis postilla quam intumum
habeam te et mea consilia ut tibi credam omnia.
 ne hoc quidem tacebit Parmeno. oh dubiumne id est?
 hoc agite, amabo. mater mea illic mertua est 
nuper; eius frater aliquantum ad rem est avidior.
is ubi esse hanc forma videt honesta virginem
et fidibus scire, pretium sperans ilico
producit, vendit. ferte fertuna adfuit
hic meus amicus: emit eam dono mihi 
inprudens harum rerum ignarusque omnium.
is venit: postquam sensit me tecum quoque
rem habere, fingit causas ne det sedulo:
ait, si fidem habeat se iri praepositum tibi
apud me, ac non id metuat, ne, ubi acceperim, 
sese relinquam, velle se illam mihi dare;
verum id vereri. sed ego quantum suspicor,
ad virginem animum adiecit. etiamne amplius?
 nil; nam quaesivi. nunc ego eam, mi Phaedria,
multae sunt causae quam ob rem cupio abducere: 
primum quod soror est dicta; praeterea ut suis
restituam ac reddam. sola sum; habeo hic neminem
neque amicum neque cognatum: quam ob rem, Phaedria,
cupio aliquos parere amicos beneficio meo.
id amabo adiuta me, quo id fiat facilius: 
sine illum priores partis hosce aliquot dies
apud me habere. nil respondes? pessuma,
ego ne quicquam cum istis factis tibi respondeam?
 eu noster, laudo: tandem perdoluit: vir es.
 aut ego nescibam quorsum tu ires? "parvula 
hinc est abrepta; eduxit mater pro sua;
soror dicta est; cupio abducere, ut reddam suis":
nempe omnia haec nunc verba huc redeunt denique:
ego excludor, illerecipitur. qua gratia?
nisi si illum plus amas quam me et istam nunc times 
quae advecta est ne illum talem praeripiat tibi.
 ego ne id timeo? quid te ergo aliud sollicitat? cedo.
num solus ille dona dat? num ubi meam
benignitatem sensisti in te claudier?
nonne ubi mi dixti cupere te ex Aethiopia 
ancillulam, relictis rebus omnibus
quaesivi? porro eunuchum dixti velle te,
quia solae utuntur is reginae; repperi,
heri minas viginti pro ambobus dedi.
tamen contemptus ab te haec habui in memoria: 
ob haec facta ab te spernor? quid istic, Phaedria?
quamquam illam cupio abducere atque hac re arbitror
id fieri posse maxume, verum tamen
potius quam te inimicum habeam, faciam ut iusseris.
 utinam istuc verbum ex animo ac vere diceres 
"potius quam te inimicum habeam"! si istuc crederem
sincere dici, quidvis possem perpeti.
 labascit victus uno verbo quam cito!
 ego non ex animo misera dico? quam ioco
rem voluisti a me tandem, quin perfeceris? 
ego impetrare nequeo hoc ab te, biduom
saltem ut concedas solum. siquidem biduom:
verum ne fiant isti viginti dies.
 profecto non plus biduom aut "aut" nil moror.
 non fiet: hoc modo sine te exorem. scilicet 
faciundum est quod vis. merito te amo, bene facis.
 rus ibo: ibi hoc me macerabo biduom.
ita facere certum est: mos gerundus est Thaidi.
tu, Parmeno, huc fac illi adducantur. maxume.
 in hoc biduom, Thais, vale. mi Phaedria, 
et tu. numquid vis aliud? egone quid velim?
cum milite istoc praesens absens ut sies;
dies noctesque me ames, me desideres,
me somnies, me exspectes, de me cogites,
me speres, me te oblectes, mecum tota sis: 
meus fac sis postremo animus quando ego sum tuos.
 me miseram, forsitan hic mihi parvam habeat fidem
atque ex aliarum ingeniis nunc me iudicet.
ego pol, quae mihi sum conscia, hoc certo scio
neque me finxisse falsi quicquam neque meo 
cordi esse quemquam cariorem hoc Phaedria.
et quidquid huius feci causa virginis
feci; nam me eius fratrem spero propemodum
iam repperisse, adulescentem adeo nobilem;
et is hodie venturum ad me constituit domum. 
concedam hinc intro atque exspectabo dum venit.

ACTVS II

II.i
 Fac, ita ut iussi, deducantur isti. faciam. at diligenter.
 fiet. at mature. fiet. satis ne hoc mandatum est tibi? ah
rogitare, quasi difficile sit!
utinam tam aliquid invenire facile possis, Phaedria, 
quam hoc peribit. ego quoque una pereo, quod mist carius;
ne istuc tam iniquo patiare animo. minime: qui effectum dabo.
sed numquid aliud imperas?
 munus nostrum ornato verbis, quod poteris, et istum aemulum,
quod poteris, ab ea pellito. 
 memini, tam etsi nullus moneas. ego rus ibo atque ibi manebo.
 censeo. sed heus tu. quid vis? censen posse me obfirmare et
perpeti ne redeam interea? tene? non hercle arbitror;
nam aut iam revertere aut mox noctu te adiget horsum insomnia.
 opus faciam, ut defetiger usque, ingratiis ut dormiam. 
 vigilabis lassus: hoc plus facies. abi, nil dicis, Parmeno.
eiciunda hercle haec est mollities animi; nimis me indulgeo.
tandem non ego illam caream, si sit opus, vel totum triduom? hui
univorsum triduom? vide quid agas. stat sententia.
 di boni, quid hoc morbist? adeon homines inmutarier 
ex amore ut non cognoscas eundem esse! hoc nemo fuit
minus ineptus, mage severus quisquam nec mage continens.
sed quis hic est qui huc pergit? attat hicquidem est parasitus Gnatho
militis: ducit secum una virginem dono huic. papae
facie honesta! mirum ni ego me turpiter hodie hic dabo 
cum meo decrepito hoc eunucho. haec superat ipsam Thaidem.

II.ii
 Di inmertales, homini homo quid praestat? stulto intellegens
quid inter est? hoc adeo ex hac re venit in mentem mihi:
conveni hodie adveniens quendam mei loci hinc atque ordinis,
hominem haud inpurum, itidem patria qui abligurrierat bona: 
video sentum squalidum aegrum, pannis annisque obsitum. "oh
quid istuc" inquam "ornatis est?" "quoniam miser quod habui perdidi, em
quo redactus sum. omnes noti me atque amici deserunt."
hic ego illum contempsi prae me: "quid homo" inquam "ignavissime?
itan para esti te ut spes nulla relicua in te siet tibi? 
simul consilium cum re amisti? viden me ex eodem ertum loco?
qui color nitor vestitus, quae habitudost corporis!
omnia habeo neque quicquam habeo; nil cum est, nil defit tamen."
"at ego infelix neque ridiculus esse neque plagas pati
possum." "quid? tu his rebus credis fieri? tota erras via. 
olim isti fuit generi quondam quaestus apud saeclum prius:
hoc novom est aucupium; ego adeo hanc primus inveni viam.
est genus hominum qui esse primos se omnium rerum volunt
nec sunt: hos consector; hisce ego non paro me ut rideant,
sed eis ultro adrideo et eorum ingenia admiror simul. 
quidquid dicunt laudo; id rursum si negant, laudo id quoque;
negat quis: nego; ait: aio; postremo imperavi egomet mihi
omnia adsentari. is quaestus nunc est multo uberrimus."
 scitum hercle hominem! hic homines prorsum ex stultis insanos facit.
 dum haec loquimur, interealoci ad macellum ubi advenimus, 
concurrunt laeti mi obviam cuppedenarii omnes,
cetarii lanii coqui fartores piscatores,
quibus et re salva et perdita profueram et prosum saepe:
salutant, ad cenam vocant, adventum gratulantur.
ille ubi miser famelicus videt mi esse tantum honorem et 
tam facile victum quaerere, ibi homo coepit me obsecrare
ut sibi liceret discere id de me: sectari iussi,
si potis est, tamquam philosophorum habent disciplinae ex ipsis
vocabula, parasiti ita ut Gnathonici vocentur.
 viden otium et cibus quid facit alienus? sed ego cesso 
ad Thaidem hanc deducere et rogare ad cenam ut veniat?
sed Parmenonem ante ostium Thainis tristem video,
rivalis servom: salva res est. nimirum hic homines frigent.
nebulonem hunc certum est ludere. hisce hoc munere arbitrantur
suam Thaidem es plurima salute Parmenonem 
summum suom inpertit Gnatho. quid agitur? statur. video.
num quid nam hic quod nolis vides? te. credo; at numquid aliud?
 qui dum? quia tristiss. nil quidem. ne sis; sed quid videtur
hoc tibi mancupium? non malum hercle. uro hominem. ut
 falsus animist!
 quam hoc munus gratum Thaidi arbitrare esse? hoc nunc dicis 
eiectos hinc nos: omnium rerum, heus, vicissitudost.
 sex ego te totos, Parmeno, hos mensis quietum reddam
ne sursum deorsum cursites neve usque ad lucem vigiles.
ecquid beo te? me? papae. sic soleo amicos. laudo.
 detineo te: fertasse tu profectus alio fueras. 
 nusquam. tum tu igitur paullulum da mi operae: fac ut admittar
ad illam. age modo, i: nunc tibi patent fores hae quia istam ducis.
 numquem evocari hinc vis foras? sine biduom hoc praetereat:
qui mihi nunc uno digitulo fores aperis fertunatus,
ne tu istas faxo calcibus saepe insultabis frus estra. 
 etiamnunc tu hic stas, Parmeno? eho numnam hic relictus es cus estos,
nequis ferte internuntius clam a milite ad istam curset?
 facete dictum: mira vero militi qui placeat?
sed video erilem filium minorem huc advenire.
miror quid ex Piraeo abierit; nam ibi cus estos publice est nunc. 
non temere est; et properans venit: nescioquid circumspectat.

II.iii
 Occidi!
neque virgost usquam neque ego, qui illam e conspectu amisi meo.
ubi quaeram, ubi investigem, quem perconter, quam insistam viam
incertus sum. una haec spes est: ubi ubi est, diu celari non potest. 
o faciem pulchram! deleo omnis dehinc ex animo mulieres:
taedet cotidianarum harum formarum. ecce autem alterum!
nescioquid de amore loquitur: o infertunatum senem!
hic vero est qui si occeperit,
ludum iocumque dices fuisse illum alterum, 
praeut huius rabies quae dabit.
 ut illum di deaeque senium perdant qui me hodie remoratus est;
meque adeo qui ei restiterim; tum autem qui illum flocci fecerim.
sed eccum Parmenonem. salve. quid tus es tristis? quidve es alacris?
unde is? egone? nescio hercle, 
neque unde eam neque quorsum eam: ita prorsus sum oblitus mei.
 qui quaeso? amo. hem. nunc, Parmeno, ostendes te qui vir sies.
scis te mihi saepe pollicitum esse "Chaerea, aliquid inveni
modo quod ames: in ea re utilitatem ego faciam ut cognoscas meam",
cum in cellulam ad te patris penum omnem congerebam clanculum. 
 age, inepte. hoc hercle factum est. fac sis nunc promissa adpareant,
si adeo digna res est ubi tu nervos intendas tuos.
haud similis virgost virginum nostrarum, quas matres student
demissis umeris esse, vincto pectore, ut gracilae sient.
siquaest habitior paullo pugilem esse aiunt, deducunt cibum: 
tam etsi bona est natura, reddunt curatura iunceas:
itaque ergo amantur. quid tua istaec? nova figura oris. papae.
 color verus, corpus solidum et suci plenum. anni? anni? sedecim.
 flos ip ipsam hanc tu mihi vel vi vel clam vel precario
fac tradas: mea nil refert dum potiar modo. 
 quid? virgo quoia est? nescio hercle. undest? tantundem.
 ubi habitat?
 ne id quidem. ubi vidisti? in via. qua ratione eam amisti?
 id equidem adveniens mecum stomachabar modo,
nec quemquam ego esse hominem arbitror quoi mage bonae
felicitates omnes advorsae sient. 
quid hoc est sceleris? perii. quid factum est? rogas?
patris cognatum atque aequalem Archidemidem
nostin? quidni? is, dum hanc sequor, fit mi obviam.
 incommode hercle. immo enimvero infeliciter;
nam incommoda alia sunt dicenda, Parmeno. 
illum liquet mihi deierare his mensibus
sex septem prorsum non vidisse proxumis,
nisi nunc cum minime vellem minimeque opus fuit.
eho nonne hoc monstri simile est? quid ais? maxume.
 continuo occurrit ad me, quam longe quidem, 
incurvo tremulus labiis demissis gemens:
"heus heus tibi dico, Chaerea" inquit. restiti.
"scin quid ego te volebam?" "dic." "cras est mihi
iudicium." "quid tum?" "ut diligenter nunties
patri, advocatus mane mi esse ut meminerit." 
dum haec dicit abiit hora. rogo numquid velit.
"recte" inquit. abeo. cum huc respicio ad virginem,
illa sese interea commodum huc adverterat
in hanc nostram plateam. mirum ni hanc dicit, modo
huic quae data est dono. huc cum advenio nulla erat. 
 comites secuti scilicet sunt virginem?
 verum: parasitus cum ancilla. ipsa est: ilicet.
desine; iam conclamatum est. alias res agis.
 istuc ago equidem. nostin quae sit, dic mihi, aut
vidisti ne? vidi novi scio quo abducta sit. 
 eho Parmeno mi, nostin? novi. et scis ubi siet?
 huc deducta est ad meretricem Thaidem: ei dono data est.
 quis is est tam potens cum tanto munere hoc? miles Thraso,
Phaedriae rivalis. duras fratris partis praedicas.
 immo enim si scias quod donum huic dono contra conparet, 
tum magis id dicas. quodnam quaeso hercle? eunuchum. 
 illumne obsecro
inhonestum hominem, quem mercatus est heri, senem mulierem?
 istunc ipsum. homo quatietur certe cum dono foras.
sed istam Thaidem non scivi nobis vicinam. haud dius est.
 perii, numquamne etiam me illam vidisse! eho dum dic mihi: 
estne, ut fertur, forma? sane. at nil ad nostram hanc? alia rest.
 obsecro hercle, Parmeno, fac ut potiar. faciam sedulo ac
dabo operam, adiuvabo: numquid me aliud? quo nunc is? domum,
ut mancupia haec, ita uti iussit frater, ducam ad Thaidem.
 o fertunatum istum eunuchum quiquidem in hanc detur domum! 
 quid ita? rogitas? summa forma semper conservam domi
videbit conloquetur aderit una in unis aedibus,
cibum non numquam capiet cum ea, interdum propter dormiet.
 quid si nunc tute fertunatus fias? qua re, Parmeno?
responde. capias tu illius vestem. vestem? quid tum postea? 
 pro illo te ducam. audio. te esse illum dicam. intellego.
 tu illis fruare commodis quibus tu illum dicebas modo:
cibum una capias, adsis tangas ludas propter dormias;
quandoquidem illarum neque te quisquam novit neque scit qui sies.
praeterea forma et aetas ipsa est facile ut pro eunucho probes. 
 dixti pulchre: numquam vidi melius consilium dari.
age eamus intro nunciam: orna me abduc duc quantum potest.
 quid agis? iocabar equidem. garris. perii, quid ego egi miser!
quo trudis? perculeris iam tu me. tibi equidem dico, mane.
 eamus. pergin? certum est. vide ne nimium calidum 
 hoc sit modo.
 non est profecto: sine. at enim istaec in me cudetur faba. ah.
 flagitium facimus. an id flagitium est si in domum meretriciam
deducar et illis crucibus, quae nos nostramque adulescentiam
habent despicatam et quae nos semper omnibus cruciant modis,
nunc referam gratiam atque eas itidem fallam, ut ab is fallimur? 
an potius haec patri aequom est fieri ut a me ludatur dolis?
quod qui rescierint, culpent; illud merito factum omnes putent.
 quid istic? si certum est facere, facias; verum ne post conferas
culpam in me. non faciam. iubesne? iubeam? cogo atque impero:
numquam defugiam auctoritatem. sequere. di vertant bene! 

ACTVS III

III.i
 Magnas vero agere gratias Thais mihi?
 ingentis. ain tu, laeta est? non tam ipso quidem
dono quam ab te datum esse: id vero serio
triumphat. hoc proviso ut, ubi tempus siet,
deducam. sed eccum militem. est istuc datum 
profecto ut grata mihi sint quae facio omnia.
 adverti hercle animum. vel rex semper maxumas
mihi agebat quidquid feceram: aliis non item.
 labore alieno magno partam gloriam
verbis saepe in se transmovet qui habet salem; 
quod in test. habes. rex te ergo in oculis scilicet.
 gestare. vero: credere omnem exercitum,
consilia. mirum. tum sicubi eum satietas
hominum aut negoti siquando odium ceperat,
requiescere ubi volebat, quasi nostin? scio: 
quasi ubi illam exspueret miseriam ex animo. tenes.
tum me convivam solum abducebat sibi. hui
regem elegantem narras. immo sic homost:
perpaucorum hominum. immo nullorum arbitror,
si tecum vivit. invidere omnes mihi, 
mordere clanculum: ego non flocci pendere:
illi invidere misere; verum unus tamen
inpense, elephantis quem Indicis praefecerat.
is ubi mole estus magis est, "quaeso" inquam "Strato,
eon es ferox quia habes imperium in beluas?" 
 pulchre mehercle dictum et sapienter. papae
iugularas hominem. quid ille? mutus ilico.
 quidni esset? di vostram fidem, hominem perditum
miserumque et illum sacrilegum! quid illud, Gnatho,
quo pacto Rhodium tetigerim in convivio, 
numquam tibi dixi? numquam; sed narra obsecro.
plus miliens audivi. una in convivio
erat hic, quem dico, Rhodius adulescentulus.
ferte habui scertum: coepit ad id adludere
et me inridere. "quid ais" inquam homini "inpudens? 
lepus tute es, pulpamentum quaeris?" hahahae.
 quid est? facete lepide laute nil supra.
tuomne, obsecro te, hoc dictum erat? vetus credidi.
 audieras? saepe, et fertur in primis. meum est.
 dolet dictum inprudenti adulescenti et libero. 
 at te di perdant! quid ille quaeso? perditus:
risu omnes qui aderant emoriri. denique
metuebant omnes iam me. haud iniuria.
 sed heus tu, purgon ego me de istac Thaidi,
quod eam me amare suspicata est? nil minus. 
immo auge mage suspicionem. cur? rogas?
scin, si quando illa mentionem Phaedriae
facit aut si laudat, te ut male urat? sentio.
 id ut ne fiat haec res sola est remedio:
ubi nominabit Phaedriam, tu Pamphilam 
continuo; siquando illa dicet "Phaedriam
intro mittamus comissatum," Pamphilam
cantatum provocemus; si laudabit haec
illius formam, tu huius contra. denique
par pro pari referto quod eam mordeat. 
 siquidem me amaret, tum istuc prodesset, Gnatho.
 quando illud quod tu das exspectat atque amat,
iamdudum te amat, iamdudum illi facile fit
quod doleat; metuit semper quem ipsa nunc capit
fructum nequando iratus tu alio conferas. 
 bene dixti, ac mihi istuc non in mentem venerat.
 ridiculum; non enim cogitaras. ceterum
idem hoc tute melius quanto invenisses, Thraso!

III.ii
 Audire vocem visa sum modo militis.
atque eccum. salve, mi Thraso. o Thais mea, 
meum savium, quid agitur? ecquid nos amas
de fidicina istac? quam venus este! quod dedit
principium adveniens! plurimum merito tuo.
 eamus ergo ad cenam. quid stas? em alterum:
ex homine hunc natum dicas? ubi vis, non moror. 
 adibo atque adsimulabo quasi nunc exeam.
ituran, Thais, quopiam es? ehem Parmeno:
bene fecisti; hodie itura quo? quid, hunc non vides?
 video et me taedet. ubi vis, dona adsunt tibi
a Phaedria. quid stamus? cur non imus hinc? 
 quaeso hercle ut liceat, pace quod fiat tua,
dare huic quae volumus, convenire et conloqui.
 perpulchra credo dona aut nostri similia.
 res indicabit. heus iubete istos foras
exire, quos iussi, ocius. procede tu huc: 
ex Aethiopia est usque haec. hic sunt tres minae.
 vix. ubi tu es, Dore? accede huc. em eunuchum tibi,
quam liberali facie, quam aetate integra!
 ita me di ament, honestus est. quid tu ais, Gnatho?
numquid habes quod contemnas? quid tu autem, Thraso? 
tacent: satis laudant. fac periclum in litteris,
fac in palaestra, in musicis: quae liberum
scire aequom est adulescentem, sollertem dabo.
 ego illum eunuchum, si opus siet, vel sobrius 
 atque haec qui misit non sibi soli postulat 
te vivere et sua causa excludi ceteros,
neque pugnas narrat neque cicatrices suas
ostentat neque tibi obstat, quod quidam facit;
verum ubi mole estum non erit, ubi tu voles,
ubi tempus tibi erit, sat habet si tum recipitur. 
 adparet servom hunc esse domini pauperis
miserique. nam hercle nemo posset, sat scio,
qui haberet qui pararet alium, hunc perpeti.
 tace tu, quem te ego esse infra infimos omnis puto
homines; nam qui huic animum adsentari induxeris, 
e flamma petere te cibum posse arbitror.
 iamne imus? hos prius intro ducam et quae volo
simul imperabo: poste continuo exeo.
 ego hinc abeo: tu istanc opperire. haud convenit
una ire cum amica imperatorem in via. 
 quid tibi ego multa dicam? domini similis es.
 hahahae. quid rides? istuc quod dixti modo;
et illud de Rhodio dictum cum in mentem venit.
sed Thais exit. abi prae, curre, ut sint domi
parata. fiat. diligenter, Pythias, 
fac cures, si Chremes hoc ferte advenerit,
ut ores primum ut maneat; si id non commodum est,
ut redeat; si id non poterit, ad me adducito.
 ita faciam. quid? quid aliud volui dicere?
ehem curate istam diligenter virginem: 
domi adsitis facite. eamus. vos me sequimini.

III.iii
 Profecto quanto mage magisque cogito,
nimirum dabit haec Thais mihi magnum malum:
ita me ab ea a estute video labefactarier,
iam tum cum primum iussit me ad se accersier. 
roget quis "quid rei tibi cum illa?" ne noram quidem.
ubi veni, causam ut ibi manerem repperit:
ait rem divinam fecisse se et rem seriam
velle agere mecum. iam tum erat suspicio
dolo malo haec fieri omnia. ipsa accumbere 
mecum, mihi sese dare, sermonem quaerere.
ubi friget, huc evasit, quam pridem pater
mihi et mater mertui essent. dico, iamdiu.
rus Sunii ecquod habeam et quam longe a mari.
credo ei placere hoc: sperat se a me avellere. 
postremo, ecqua inde parva periisset soror;
ecquis cum ea una; quid habuisset cum perit;
ecquis eam posset noscere. haec cur quaeritet?
nisi si illa ferte quae olim periit parvula
soror, hanc se intendit esse, ut est audacia. 
verum ea si vivit annos nata est sedecim,
non maior: Thais quam ego sum maiuscula est.
misit porro orare ut venirem serio.
aut dicat quid volt aut mole esta ne siet:
non hercle veniam tertio. heus heus, ecquis hic? 
ego sum Chremes. o capitulum lepidissimum!
 dico ego mi insidias fieri? Thais maxumo
te orabat opere ut cras redires. rus eo.
 fac amabo. non possum, inquam. at tu apud nos hic mane
dum redeat ipsa. nil minus. cur, mi Chremes? 
 malam rem hinc ibis? si istuc ita certum est tibi,
amabo ut illuc transeas ubi illa est. eo.
 abi, Dorias, cito hunc deduce ad militem.

III.iv
 Heri aliquot adulescentuli coiimus in Piraeo
in hunc diem, ut de symbolis essemus. Chaeream ei rei 
praefecimus; dati anuli; locus tempus constitutum est.
praeteriit tempus: quo in loco dictum est parati nil est;
homo ipse nusquam est neque scio quid dicam aut quid coniectem.
nunc mi hoc negoti ceteri dedere ut illum quaeram
idque adeo visam si domist. quisnam hinc ab Thaide exit? 
is est an non est? ipsus est. quid hoc hominist? qui hic ornatus est?
quid illud malist? nequeo satis mirari neque conicere;
nisi, quidquid est, procul hinc lubet prius quid sit sciscitari.

III.v
 Numquis hic est? nemost. numquis hinc me sequitur? nemo homost.
iamne erumpere hoc licet mi gaudium? pro Iuppiter, 
nunc est profecto interfici cum perpeti me possum,
ne hoc gaudium contaminet vita aegritudine aliqua.
sed neminemne curiosum intervenire nunc mihi
qui me sequatur quoquo eam, rogitando obtundat enicet
quid gestiam aut quid laetus sim, quo pergam, unde emergam, ubi siem 
vestitum hunc nanctus, quid mi quaeram, sanus sim anne insaniam!
 adibo atque ab eo gratiam hanc, quam video velle, inibo.
Chaerea, quid est quod sic gestis? quid sibi hic vestitus quaerit?
quid est quod laetus es? quid tibi vis? satis ne sanuss? quid me adspectas?
quid taces? o festus dies hominis! amice, salve: 
nemost hominum quem ego nunc magis cuperem videre quam te.
 narra istuc quaeso quid sit. immo ego te obsecro hercle ut audias.
nostin hanc quam amat frater? novi: nempe, opinor, Thaidem.
 istam ipsam. sic commemineram. quaedam hodie est ei dono data
virgo: quid ego eius tibi nunc faciem praedicem aut laudem, Antipho, 
cum ipsum me noris quam elegans formarum spectator siem?
in hac commotus sum. ain tu? primam dices, scio, si videris.
quid multa verba? amare coepi. ferte fertuna domi
erat quidam eunuchus quem mercatus fuerat frater Thaidi,
neque is deductus etiamdum ad eam. submonuit me Parmeno 
ibi servo quod ego arripui. quid id est? tacitus citius audies:
ut vestem cum illo mutem et pro illo iubeam me illoc ducier.
 pro eunuchon? sic est. quid ex ea re tandem ut caperes commodi?
 rogas? viderem audirem essem una quacum cupiebam, Antipho.
num parva causa aut prava ratiost? traditus sum mulieri. 
illa ilico ubi me accepit, laeta vero ad se abducit domum;
commendat virginem. quoi? tibine? mihi. satis tuto tamen?
 edicit ne vir quisquam ad eam adeat et mihi ne abscedam imperat;
in interiore parti ut maneam solus cum sola. adnuo
terram intuens modeste. miser. "ego" inquit "ad cenam hinc eo." 
abducit secum ancillas: paucae quae circum illam essent manent
noviciae puellae. continuo haec adornant ut lavet.
adhertor properent. dum adparatur, virgo in conclavi sedet
suspectans tabulam quandam pictam: ibi inerat pictura haec, Iovem
quo pacto Danaae misisse aiunt quondam in gremium imbrem aureum. 
egomet quoque id spectare coepi, et quia consimilem luserat
iam olim ille ludum, inpendio magis animus gaudebat mihi,
deum sese in hominem convertisse atque in alienas tegulas
venisse clanculum per inpluvium fucum factum mulieri.
at quem deum! "qui templa caeli summa sonitu concutit." 
ego homuncio hoc non facerem? ego illud vero ita feciac lubens.
dum haec mecum reputo, accersitur lavatum interea virgo:
iit lavit rediit; deinde eam in lecto illae conlocarunt.
sto exspectans siquid mi imperent. venit una, "heus tu" inquit "Dore,
cape hoc flabellum, ventulum huic sic facito, dum lavamur; 
ubi nos laverimus, si voles, lavato." accipio tristis.
 tum equidem istuc os tuom inpudens videre nimium vellem,
qui esset status, flabellulum tenere te asinum tantum.
 vix elocuta est hoc, foras simul omnes proruont se,
abeunt lavatum, perstrepunt, ita ut fit domini ubi absunt. 
interea somnus virginem opprimit. ego limis specto
sic per flabellum clanculum; simul alia circumspecto,
satin explorata sint. video es pessulum ostio obdo.
 quid tum? quid "quid tum," fatue? fateor. an ego occasionem
mi ostentam, tantam, tam brevem, tam optatam, tam insperatam 
amitterem? tum pol ego is essem vero qui simulabar.
 sane hercle ut dicis. sed interim de symbolis quid actum est?
 paratum est. frugi es: ubi? domin? immo apud libertum Discum.
 perlongest, sed tanto ocius properemus: muta vestem.
 ubi mutem? perii; nam domo exsulo nunc: metuo fratrem 
ne intus sit; porro autem pater ne rure redierit iam.
 eamus ad me, ibi proxumum est ubi mutes. recte dicis.
eamus; et de istac simul, quo pacto porro possim
potiri, consilium volo capere una tecum. fiat.

ACTVS IV

IV.i
Ita me di ament, quantum ego illum vidi, non nil timeo misera, 
nequam ille hodie insanus turbam faciat aut vim Thaidi.
nam postquam iste advenit Chremes adulescens, frater virginis,
militem rogat ut illum admitti iubeat: ill continuo irasci,
neque negare audere; Thais porro instare ut hominem invitet.
id faciebat retinendi illius causa, quia illa quae cupiebat 
de sorore eius indicare ad eam rem tempus non erat.
invitat tristis: mansit. ibi illa cum illo sermonem ilico;
miles vero sibi putare adductum ante oculos aemulum;
voluit facere contra huic aegre: "heus" inquit "puere, Pamphilam
accerse ut delectet hic nos." illa exclamat "minime gentium: 
in convivium illam?" miles tendere: inde ad iurgium.
interea aurum sibi clam mulier demit, dat mi ut auferam.
hoc est signi: ubi primum poterit, se illinc subducet scio.

IV.ii
Dum rus eo, coepi egomet mecum inter vias,
ita ut fit ubi quid in animost mole estiae, 
aliam rem ex alia cogitare et ea omnia in
peiorem partem. quid opus est verbis? dum haec puto,
praeterii inprudens villam. longe iam abieram
cum sensi: redeo rursum, male me vero habens.
ubi ad ipsum veni deverticulum, constiti: 
occepi mecum cogitare "hem biduom hic
manendum est soli sine illa? quid tum postea?
nil est. quid nil? si non tangendi copia est,
eho ne videndi quidem erit? si illud non licet,
saltem hoc licebit. certe extrema linea 
amare haud nil est." villam praetereo sciens.
sed quid hoc quod timida subito egreditur Pythias?

IV.iii
 Vbi ego illum scelerosum misera atque inpium inveniam? aut ubi quaeram?
hoccin tam audax facinus facere esse ausum! perii: hoc quid sit vereor.
 quin etiam insuper scelus, postquam ludificatus est virginem, 
vestem omnem miserae discidit, tum ipsam capillo conscidit.
 hem. qui nunc si detur mihi,
ut ego unguibus facile illi in oculos involem venefico!
 nescioquid profecto absente nobis turbatum est domi.
adibo. quid istuc? quid festinas? aut quem quaeris, Pythias? 
 ehem Phaedria, ego ne? quem quaeram? in hinc quo dignuss cum donis tuis
tam lepidis? quid istuc est rei?
 rogas me? eunuchum quem dedisti nobis quas turbas dedit!
virginem quam erae dono dederat miles, vitiavit. quid ais?
 perii. temulenta es. utinam sic sint qui mihi male volunt! 
 au obsecro, mea Pythias, quod istuc nam monstrum fuit?
 insanis: qui istuc facere eunuchus potuit? ego illum nescio
qui fuerit; hoc quod fecit, res ipsa indicat.
virgo ipsa lacrumat neque, cum rogites, quid sit audet dicere.
ille autem bonus vir nusquam apparet. etiam hoc misera suspicor, 
aliquid domo abeuntem abstulis nequeo mirari satis
quo ille abire ignavo possit longius, nisi si domum
ferte ad nos rediit. vise amabo num sit. iam faxo scies.
 perii, obsecro! tam infandum facinus, mea tu, ne audivi quidem.
 at pol ego amatores audieram mulierum esse eos maxumos, 
sed nil potesse; verum miserae non in mentem venerat;
nam illum aliquo conclusissem neque illi commisissem virginem.

IV.iv
 Exi foras, scele este. at etiam restitas,
fugitive? prodi, male conciliate. obsecro. oh
illud vide, os ut sibi distorsit carnufex! 
quid huc tibi reditiost? quid vestis mutatio?
quid narras? paullum si cessassem, Pythias,
domi non offendissem, ita iam ornarat fugam.
 haben hominem, amabo? quidni habeam? o factum bene.
 istuc pol vero bene. ubist? rogitas? non vides? 
 videam? obsecro quem? hunc scilicet. quis hic est homo?
 qui ad vos deductus hodiest. hunc oculis suis
nostrarum numquam quisquam vidit, Phaedria.
 non vidit? an tu hunc credidisti esse, obsecro,
ad nos deductum? namque alium habui neminem. au 
ne comparandus hicquidem ad illum est: ille erat
honesta facie et liberali. ita visus est
dudum, quia varia veste exornatus fuit.
nunc tibi videtur foedus, quia illam non habet.
 tace obsecro: quasi vero paullum intersiet. 
ad nos deductus hodiest adulescentulus,
quem tu videre vero velles, Phaedria.
hic est vietus vetus veternosus senex,
colore mus estelino. hem quae haec est fabula?
eo rediges me ut quid egerim egomet nesciam? 
eho tu, emin ego te? emisti. iube mi denuo
respondeat. roga. venisti hodie ad nos? negat.
at ille alter venit annos natus sedecim,
quem secum adduxit Parmeno. agedum hoc mi expedi
primum: istam quam habes unde habes vestem? taces? 
monstrum hominis, non dicturuss? venit Chaerea.
 fraterne? ita. quando? hodie. quam dudum? modo.
 quicum? cum Parmenone. norasne eum prius?
 non. nec quis esset umquam audieram dicier.
 unde igitur fratrem meum esse scibas? Parmeno 
dicebat eum es is dedit mi hanc. occidi.
 meam ipse induit: post una ambo abierunt foras.
 iam satis credis sobriam esse me et nil mentitam tibi?
iam satis certum est virginem vitiatam esse? age nunc, belua,
credis huic quod dicat? quid isti credam? res ipsa indicat. 
 concede istuc paullulum: audin? etiam nunc paullulum: sat est.
dic dum hoc rursum: Chaerea tuam vestem detraxit tibi?
 factum. et ea est indutus? factum. et pro te huc deductus est?
 ita.
 Iuppiter magne, o scele estum atque audacem hominem! vae mihi:
etiam nunc non credes indignis nos esse inrisas modis? 
 mirum ni tu credas quod iste dicat. quid agam nescio.
heus negato rursum. possumne ego hodie ex te exsculpere
verum? vidistine fratrem Chaeream? non. non potest
sine malo fateri, video: sequere hac. modo ait modo negat.
ora me. obsecro te vero, Phaedria. i intro nunciam. 
 oiei. alio pacto honeste quomodo hinc abeam nescio.
actum est, siquidem tu me hic etiam, nebulo, ludificabere.
 Parmenonis tam scio esse hanc techinam quam me vivere.
 sic est. inveniam pol hodie parem ubi referam gratiam.
sed nunc quid faciundum censes, Dorias? de istac rogas 
virgine? ita, utrum taceam an praedicemne? tu pol, si sapis,
quod scis nescis neque de eunucho neque de vitio virginis.
hac re et te omni turba evolves et illi gratum feceris.
id modo dic, abisse Dorum. ita faciam. sed videon Chremen?
Thais iam aderit. quid ita? quia, cum inde abeo, iam tum occeperat 
turba inter eos. tu aufer aurum hoc. ego scibo ex hoc quid siet.

IV.v
 Attat data hercle verba mihi sunt: vicit vinum quod bibi.
at dum accubabam quam videbar mi esse pulchre sobrius!
postquam surrexi neque pes neque mens satis suom officium facit.
 Chreme. quis est? ehem Pythias: vah quanto nunc formonsior 
videre mihi quam dudum! certe tuquidem pol multo hilarior.
 verbum hercle hoc verum erit "sine Cerere et Libero friget Venus".
sed Thais multo ante venit? anne abiit iam a milite?
 iamdudum, aetatem. lites factae sunt inter eos maxumae.
 nil dixit tu ut sequerere sese? nil, nisi abiens mi innuit. 
 eho nonne id sat erat? at nescibam id dicere illam, nisi quia
correxit miles, quod intellexi minus; nam me extrusit foras.
sed eccam ipsam: miror ubi ego huic anteverterim.

IV.vi
 Credo equidem illum iam adfuturum esse, ut illam a me eripiat: sine veniat.
atqui si illam digito attigerit uno, oculi ilico ecfodientur. 
usque adeo ego illius ferre possum ineptiam et magnifica verba,
verba dum sint; verum enim si ad rem conferentur, vapulabit.
 Thais, ego iamdudum hic adsum. o mi Chreme, te ipsum exspectabam.
scin tu turbam hanc propter te esse factam? et adeo ad te attinere hanc
omnem rem? ad me? qui? quasi istuc quia, dum tibi sororem studeo 
reddere ac restituere, haec atque huiusmodi sum multa passa.
 ubi ea est? domi apud me. hem. quid est?
educta ita uti teque illaque dignum est. quid ais? id quod res est.
hanc tibi dono do neque repeto pro illa quicquam ab te preti.
 et habetur et referetur, Thais, ita uti merita es gratia. 
 at enim cave ne prius quam hanc a me accipias amittas, Chreme;
nam haec ea est quam miles a me vi nunc ereptum venit.
abi tu, cistellam, Pythias, domo ecfer cum monumentis.
 viden tu illum, Thais, ubi sita est? in risco: odiosa cessas.
 militem secum ad te quantas copias adducere? 
attat num formidulosus obsecro es, mi homo? apage sis:
ego ne formidulosus? nemost hominum qui vivat minus.
 atqui ita opus est. ah metuo qualem tu me esse hominem existumes.
 immo hoc cogitato: quicum res tibist peregrinus est,
minus potens quam tu, minus notus, minus amicorum hic habens. 
 scio istuc. sed tu quod cavere possis stultum admittere est.
malo ego nos prospicere quam hunc ulcisci accepta iniuria.
tu abi atque obsera ostium intus, dum ego hinc transcurro ad forum:
volo ego adesse hic advocatos nobis in turba hac. mane.
 melius est. mane. omitte: iam adero. nil opus est istis, Chreme. 
hoc modo dic, sororem illam tuam esse et te parvam virginem
amisisse, nunc cognos signa ostende. adsunt. cape.
si vim faciet, in ius ducito hominem: intellextin? probe.
 fac animo haec praesenti dicas. faciam. attolle pallium.
perii, huic ipsi est opus patrono, quem defensorem paro. 

IV.vii
 Hancin ego ut contumeliam tam insignem in me accipiam, Gnatho?
mori me satius est. Simalio, Donax, Syrisce, sequimini.
primum aedis expugnabo. recte. virginem eripiam. probe.
 male mulcabo ipsam. pulchre. in medium huc agmen cum
 vecti, Donax;
tu, Simalio, in sinistrum cornum; tu, Syrisce, in dexterum. 
cedo alios: ubi centuriost Sanga et manipulus furum? eccum adest.
 quid ignave? peniculon pugnare, qui istum huc pertes, cogitas?
 ego ne? imperatoris virtutem noveram et vim militum;
sine sanguine hoc non posse fieri: qui abstergerem volnera?
 ubi alii? qui malum "alii"? solus Sannio servat domi. 
 tu hosce instrue; ego hic ero post principia: inde omnibus signum dabo.
 illuc est sapere: ut hosce instruxit, ipsus sibi cavit loco.
 idem hoc iam Pyrrus factitavit. viden tu, Thais, quam hic rem agit?
nimirum consilium illud rectum est de occludendis aedibus.
 sane quod tibi nunc vir videatur esse hic, nebulo magnus est: 
ne metuas. quid videtur? fundam tibi nunc nimis vellem dari,
ut tu illos procul hinc ex occulto caederes: facerent fugam.
 sed eccam Thaidem ipsam video. quam mox inruimus? mane:
omnia prius experiri quam armis sapientem decet.
qui scis an quae iubeam sine vi faciat? di vostram fidem, 
quantis est sapere! numquam accedo quin ab te abeam doctior.
 Thais, primum hoc mihi responde: cum tibi do istam virginem,
dixtin hos dies mihi soli dare te? quid tum postea?
 rogitas? quae mi ante oculos coram amatorem adduxti tuom 
 quid cum illoc agas? et cum eo clam te subduxti mihi? 
 lubuit. Pamphilam ergo huc redde, nisi vi mavis eripi.
 tibi illam reddat aut tu eam tangas, omnium ? ah quid agis? tace.
 quid tu tibi vis? ego non tangam meam? tuam autem, furcifer?
 cave sis: nescis quoi maledicas nunc viro. non tu hinc abis?
scin tu ut tibi res se habeat? si quicquam hodie hic turbae coeperis, 
faciam ut huius loci dieique meique semper memineris.
 miseret tui me qui hunc tantum hominem facias inimicum tibi.
 diminuam ego caput tuum hodie, nisi abis. ain vero, canis?
sicin agis? quis tu homo es? quid tibi vis? quid cum illa rei tibist?
 scibis: principio eam esse dico liberam. hem. 
 civem Atticam. hui.
 meam sororem. os durum. miles, nunc adeo edico tibi
ne vim facias ullam in illam. Thais, ego eo ad Sophronam
nutricem, ut eam adducam et signa ostendam haec. tun me prohibeas
meam ne tangam? prohibebo inquam. audin tu? hic furti se adligat:
satis hoc tibist. idem hoc tu ais, Thais? quaere qui respondeat. 
 quid nunc agimus? quin redeamus: iam haec tibi aderit supplicans
ultro. credin? immo certe: novi ingenium mulierum:
nolunt ubi velis, ubi nolis cupiunt ultro. bene putas.
 iam dimitto exercitum? ubi vis. Sanga, ita ut fertis decet
milites, domi focique fac vicissim ut memineris. 
 iamdudum animus est in patinis. frugi es. vos me hac sequimini.

ACTVS V

V.i
 Pergin, scele esta, mecum perplexe loqui?
"scio nescio abiit audivi, ego non adfui."
non tu istuc mihi dictura aperte es quidquid est?
virgo conscissa veste lacrumans opticet; 
eunuchus abiit: quam ob rem? aut quid factum est? taces?
 quid tibi ego dicam misera? illum eunuchum negant
fuis quis fuit igitur? iste Chaerea.
 qui Chaerea? iste ephebus frater Phaedriae.
 quid ais, venefica? atqui certe comperi. 
 quid is obsecro ad nos? quam ob rem adductus est? nescio;
nisi amasse credo Pamphilam. hem misera occidi,
infelix, siquidem tu istaec vera praedicas.
num id lacrumat virgo? id opinor. quid ais, sacrilega?
istucine interminata sum hinc abiens tibi? 
 quid facerem? ita ut tu ius esti, soli credita est.
 scele esta, ovem lupo commisisti. dispudet
sic mihi data esse verba. quid illuc hominis est?
 era mea, tace tace obsecro, salvae sumus:
habemus hominem ipsum. ubi is est? em ad sinisteram. 
viden? video. conprendi iube, quantum potest.
 quid illo faciemus, stulta? quid facias, rogas?
vide amabo, si non, cum aspicias, os inpudens
videtur! non est? tum quae eius confidentia est!

V.ii
 Apud Antiphonem uterque, mater et pater, 
quasi dedita opera domi erant, ut nullo modo
intro ire possem quin viderent me. interim
dum ante ostium sto, notus mihi quidam obviam
venit. ubi vidi, ego me in pedes quantum queo
in angipertum quoddam desertum, inde item 
in aliud, inde in aliud: ita miserrimus
fui fugitando nequis me cognosceret.
sed estne haec Thais quam video? ipsa est. haereo
quid faciam. quid mea autem? quid faciet mihi?
 adeamus. bone vir Dore, salve: dic mihi, 
aufugistin? era, factum. satis ne id tibi placet?
 non. credin te inpune habiturum? unam hanc noxiam
amitte: si aliam admisero umquam, occidito.
 num meam saevitiam veritus es? non. quid igitur?
 hanc metui ne me criminaretur tibi. 
 quid feceras? paullum quiddam. eho "paullum", inpudens?
an paullum hoc esse tibi videtur, virginem
vitiare civem? conservam esse credidi.
 conservam! vix me contineo quin involem in
capillum, monstrum: etiam ultro derisum advenit. 
 abin hinc, insana? quid ita? vero debeam,
credo, isti quicquam furcifero si id fecerim;
praesertim cum se servom fateatur tuom.
 missa haec faciamus. non te dignum, Chaerea,
fecisti; nam si ego digna hac contumelia 
sum maxume, at tu indignus qui faceres tamen.
neque edepol quid nunc consili capiam scio
de virgine istac: ita conturba esti mihi
rationes omnis, ut eam non possim suis
ita ut aequom fuerat atque ut studui tradere, 
ut solidum parerem hoc mi beneficium, Chaerea.
 at nunc dehinc spero aeternam inter nos gratiam
fore, Thais. saepe ex huiusmodi re quapiam et
malo principio magna familiaritas
conflata est. quid si hoc quispiam voluit deus? 
 equidem pol in eam partem accipioque et volo.
 immo ita quaeso. unum hoc scito, contumeliae
me non fecisse causa, sed amoris. scio,
et pol propterea mage nunc ignosco tibi.
non adeo inhumano ingenio sum, Chaerea, 
neque ita inperita ut quid amor valeat nesciam.
 te quoque iam, Thais, ita me di bene ament, amo.
 tum pol tibi ab istoc, era, cavendum intellego.
 non ausim. nil tibi quicquam credo. desinas.
 nunc ego te in hac re mi oro ut adiutrix sies, 
ego me tuae commendo et committo fidei,
te mihi patronam capio, Thais, te obsecro:
emoriar si non hanc uxorem duxero.
 tamen si pater ? quid? ah volet, certo scio,
civis modo haec sit. paullulum opperirier 
si vis, iam frater ipse hic aderit virginis;
nutricem accersitum iit quae illam aluit parvulam:
in cognoscendo tute ipse aderis, Chaerea.
 ego vero maneo. vin interea, dum venit,
domi opperiamur potius quam hic ante ostium? 
 immo percupio. quam tu rem actura obsecro es?
 nam quid ita? rogitas? hunc tu in aedis cogitas
recipere posthac? cur non? crede hoc meae fidei,
dabit hic pugnam aliquam denuo. au tace obsecro.
 parum perspexisse eius videre audaciam. 
 non faciam, Pythias. non credo, Chaerea,
nisi si commissum non erit. quin, Pythias,
tu me servato. neque pol servandum tibi
quicquam dare ausim neque te servare: apage te.
 adest optume ipse frater. perii hercle: obsecro 
abeamus intro, Thais: nolo me in via
cum hac veste videat. quam ob rem tandem? an quia pudet?
 id ipsum. id ipsum? virgo vero! i prae, sequor.
tu istic mane ut Chremem intro ducas, Pythias.

V.iii
 Quid, quid venire in mentem nunc possit mihi, 
quidnam qui referam sacrilego illi gratiam
qui hunc supposivit nobis? move vero ocius
te nutrix. SO. moveo. video, sed nil promoves.
 iamne ostendisti signa nutrici? omnia.
 amabo, quid ait? cognoscitne? ac memoriter. 
 probe edepol narras; nam illi faveo virgini.
ite intro: iamdudum era vos exspectat domi.
virum bonum eccum Parmenonem incedere
video: vide ut otiosus it! si dis placet,
spero me habere qui hunc meo excruciem modo. 
ibo intro de cognitione ut certum sciam:
post exibo atque hunc perterrebo sacrilegum.

V.iv
 Reviso quidnam Chaerea hic rerum gerat.
quod si a estu rem tractavit, di vostram fidem,
quantam et quam veram laudem capiet Parmeno! 
nam ut mittam quod ei amorem difficillimum et
carissimum, a meretrice avara virginem
quam amabat, eam confeci sine mole estia
sine sumptu et sine dispendio: tum hoc alterum,
id verost quod ego mi puto palmarium, 
me repperisse quo modo adulescentulus
meretricum ingenia et mores posset noscere
mature, ut cum cognorit perpetuo oderit.
quae dum foris sunt nil videtur mundius,
nec mage compositum quicquam nec magis elegans 
quae cum amatore cum cenant ligurriunt.
harum videre inluviem sordes inopiam,
quam inhonestae solae sint domi atque avidae cibi,
quo pacto ex iure hesterno panem atrum vorent,
nosse omnia haec salus est adulescentulis. 
 ego pol te pro istis dictis et factis, scelus,
ulciscar, ut ne inpune in nos inluseris.
pro deum fidem, facinus foedum! o infelicem adulescentulum!
o scele estum Parmenonem, qui istum huc adduxit! quid est?
 miseret me: itaque ut ne viderem, misera huc ecfugi foras. 
quae futura exempla dicunt in illum indigna! o Iuppiter,
quae illaec turba est? numnam ego perii? adibo. quid istuc, Pythias?
quid ais? in quem exempla fient? rogitas, audacissime?
perdidisti istum quem adduxti pro eunucho adulescentulum,
dum studes dare verba nobis. quid ita? aut quid factum est? cedo. 
 dicam: virginem istam, Thaidi hodie quae dono data est,
scis eam hinc civem esse? et fratrem eius esse adprime nobilem?
 nescio. atqui sic inventa est: eam istic vitiavit miser.
ille ubi id rescivit factum frater violentissimus
 quidnam fecit? conligavit primum eum miseris modis. 
 hem a
conligavit? atque quidem orante ut ne id faceret Thaide.
 quid ais? nunc minatur porro sese id quod moechis solet:
quod ego numquam vidi fieri neque velim. qua audacia
tantum facinus audet? quid ita "tantum"? an non tibi hoc maxumum est?
quis homo pro moecho umquam vidit in domo meretricia 
prendi quemquam? nescio. at ne hoc nesciatis, Pythias:
dico edico vobis nostrum esse illum erilem filium. hem
obsecro, an is est? nequam in illum Thais vim fieri sinat!
atque adeo autem cur non egomet intro eo? vide, Parmeno,
quid agas, ne neque illi prosis et tu pereas; nam hoc putant 
quidquid factum est ex te esse ertum. quid igitur faciam miser?
quidve incipiam? ecce autem video rure redeuntem senem.
dicam huic an non? ei dicam hercle; etsi mihi magnum malum
scio paratum; sed necess est huic ut subveniat. sapis.
ego abeo intro: tu isti narra omnem ordinem ut factum siet. 

V.v
 Ex meo propinquo rure hoc capio commodi:
neque agri neque urbis odium me umquam percipit.
ubi satias coepit fieri commuto locum.
sed estne ille noster Parmeno? et certe ipsus est.
quem praestolare, Parmeno, hic ante ostium? 
 quis homost? ehem salvom te advenire, ere, gaudeo.
 quem praestolare? perii: lingua haeret metu. hem
quid est? quid trepidas? satis ne salve? dic mihi.
 ere, primum te arbitrari quod res est velim:
quidquid huius factum est, culpa non factum est mea. 
 quid? recte sane interroga esti: opertuit
rem praenarrasse me. emit quendam Phaedria
eunuchum quem dono huic daret. quoi? Thaidi.
 emit? perii hercle. quanti? viginti minis.
 actum est. tum quandam fidicinam amat hic Chaerea. 
 hem quid? amat? an scit ill iam quid meretrix siet?
an in a estu venit? aliud ex alio malum!
 ere, ne me spectes: me inpulsore haec non facit.
 omitte de te dicere. ego te, furcifer,
si vivo! sed istuc quidquid est primum expedi. 
 is pro illo eunucho ad Thaidem hanc deductus est.
 pro eunuchon? sic est. hunc pro moecho postea
conprendere intus et constrinxere. occidi.
 audaciam meretricum specta. numquid est
aliud mali damnive quod non dixeris 
reliquom? tantum est. cesso huc intro rumpere?
 non dubium est quin mi magnum ex hac re sit malum;
nisi, quia necessus fuit hoc facere, id gaudeo
propter me hisce aliquid esse eventurum mali.
nam iamdiu aliquam causam quaerebat senex 
quam ob rem insigne aliquid faceret is: nunc repperit.

V.vi
 Numquam edepol quicquam iamdiu quod mage vellem evenire
mi evenit quam quod modo senex intro ad nos venit errans.
mihi solae ridiculo fuit quae quid timeret scibam.
 quid hoc autem est? nunc id prodeo ut conveniam Parmenonem. 
sed ubi obsecro est? me quaerit haec. atque eccum video: adibo.
 quid est, inepta? quid tibi vis? quid rides? pergin? perii:
defessa iam sum misera te ridendo. quid ita? rogitas?
numquam pol hominem stultiorem vidi nec videbo. ah
non possum satis narrare quos ludos praebueris intus 
de sene quem fecisti ingredi pulsantem uti senes solent.
at etiam primo callidum et disertum credidi hominem.
quid? ilicone credere ea quae dixi opertuit te?
an paenitebat flagiti, te auctore quod fecisset
adulescens, ni miserum insuper etiam patri indicares?
nam quid illi credis animi tum fuisse, ubi vestem vidit 
illam esse eum indutum pater? quid est? iam scis te perisse?
 ehem quid dixti, pessuma? an mentita es? etiam rides?
itan lepidum tibi visum est, scelus, nos inridere? nimium.
 siquidem istuc inpune habueris! verum? reddam hercle. credo:
sed in diem istuc, Parmeno, est fertasse quod minare. 
tu iam pendebis qui stultum adulescentulum nobilitas
flagitiis et eundem indicas: uterque in te exempla edent.
 nullus sum. hic pro illo munere tibi honos est habitus: abeo.
 egomet meo indicio miser quasi sorex hodie perii.

V.vii
 Quid nunc? qua spe aut quo consilio huc imus? quid coeptas, Thraso? 
 egone? ut Thaidi me dedam et faciam quod iubeat. quid est?
 qui minus quam Hercules servivit Omphalae? exemplum placet.
utinam tibi conmitigari videam sandalio caput!
sed fores crepuerunt ab ea. perii: quid hoc autem est mali?
hunc ego numquam videram etiam: quidnam hic properans prosilit? 

V.viii
 O populares, ecquis me hodie vivit fertunatior?
nemo hercle quisquam; nam in me plane di potestatem suam
omnem ostendere quoi tam subito tot congruerint commoda.
 quid hic laetus est? o Parmeno mi, o mearum voluptatum omnium
inventor inceptor perfector, scis me in quibus sim gaudiis? 
scis Pamphilam meam inventam civem? audivi. scis sponsam mihi?
 bene, ita me di ament, factum. audin tu, hic quid ait? tum
 autem Phaedriae
meo fratri gaudeo esse amorem omnem in tranquillo: una est domus;
Thais patri se commendavit, in clientelam et fidem
nobis dedit fratris igitur Thais tota est? scilicet. 
 iam hoc aliud est quod gaudeamus: miles pelletur foras.
 tu frater ubi ubi est fac quam primum haec audiat. visam domum.
 numquid, Gnatho, tu dubitas quin ego nunc perpetuo perierim?
 sine dubio opinor. quid commemorem primum aut laudem maxume?
illumne qui mihi dedit consilium ut facerem, an me qui id ausus sim 
incipere, an fertunam conlaudem quae gubernatrix fuit,
quae tot res tantas tam oppertune in unum conclusit diem,
an mei patris festivitatem et facilitatem? o Iuppiter,
serva obsecro haec bona nobis!



V.ix
 Di vostram fidem, incredibilia
Parmeno modo quae narravit. sed ubist frater? praesto adest. 
 gaudeo. satis credo. nil est Thaide hac, frater, tua
dignius quod ametur: ita nostrae omnist fautrix familiae. hui
mihi illam laudas? perii, quanto minus spei est tanto magis amo.
obsecro, Gnatho, in te spes est. quid vis faciam? perfice hoc
precibus pretio ut haeream in parte aliqua tandem apud Thaidem. 
 difficile est. siquid conlubitum, novi te. hoc si feceris,
quodvis donum praemium a me optato: id optatum auferes.
 ita ne? sic erit. si efficio hoc, postulo ut mihi tua domus
te praesente absente pateat, invocato ut sit locus
semper. do fidem futurum. adcingar. quem ego hic audio? 
o Thraso. salvete. tu fertasse quae facta hic sient
nescis. scio. cur te ergo in his ego conspicor regionibus?
 vobis fretus. scin quam fretus? miles, edico tibi,
si te in platea offendero hac post umquam, quod dicas mihi
"alium quaerebam, iter hac habui": periisti. heia haud sic decet. 
 dictum est. non cognosco vostrum tam superbum sic ago.
 prius audite paucis: quod cum dixero, si placuerit,
facitote. audiamus. tu concede paullum istuc, Thraso.
principio ego vos ambos credere hoc mihi vehementer velim,
me huius quidquid facio id facere maxume causa mea; 
verum si idem vobis prodest, vos non facere inscitia est.
 quid id est? militem rivalem ego recipiundum censeo. hem
recipiundum? cogita modo: tu hercle cum illa, Phaedria,
ut lubenter vivis etenim bene lubenter victitas,
quod des paullum est et necess est multum accipere Thaidem. 
ut tuo amori suppeditare possit sine sumptu tuo ad
omnia haec, magis oppertunus nec magis ex usu tuo
nemost. principio et habet quod det et dat nemo largius.
fatuos est, insulsus tardus, stertit noctes et dies:
neque istum metuas ne amet mulier: facile pellas ubi velis. 
 quid agimus? praeterea hoc etiam, quod ego vel primum puto,
accipit homo nemo melius prorsus neque prolixius.
 mirum ni illoc homine quoquo pacto opus est. idem ego arbitror.
 recte facitis. unum etiam hoc vos oro, ut me in vostrum gregem
recipiatis: satis diu hoc iam saxum vorso. recipimus. 
 ac lubenter. at ego pro istoc, Phaedria et tu Chaerea,
hunc comedendum vobis propino et deridendum. placet.
 dignus est. Thraso, ubi vis accede. obsecro te, quid agimus?
 quid? isti te ignorabant: postquam is mores ostendi tuos
et conlaudavi secundum facta et virtutes tuas, 
impetravi. bene fecisti: gratiam habeo maxumam.
numquam etiam fui usquam quin me omnes amarent plurimum.
 dixi ne ego in hoc esse vobis Atticam elegantiam?
 nil praeter promissum est. ite hac. vos valete et plaudite!